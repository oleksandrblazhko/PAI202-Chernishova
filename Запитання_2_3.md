## Запитання № 2.3 (1 бал) Опишіть переваги та недоліки режиму шифрування. Опишіть переваги та недоліки режиму шифрування.

#### Режим шифрування: Зворотне завантаження вихідних даних – OFB (Output Feedback). 

#### Переваги

**Відсутність явища розмноження спотворень**: суттєвим достоїнством OFB є відсутність явища розмноження спотворень, які виникають під час передачі шифротексту, в процесі розшифровування останнього. Цікавою властивістю OFB є те, що він відображає будь-яку множину k-бітових блоків саму на себе: результатом шифрування будь-якого блока з цієї множини є блок з цієї ж множини. Це особливо важливо для реалізації байт-орієнтованих протоколів типу транспортних, в яких допускаються тільки такі восьмибітові комбінації, які відповідають певній підмножині символів.

**Час виправлення помилок**: режим зворотного зв'язку по виходу (англ. Output Feedback Chaining, або OFB) - цей режим аналогічний CFB (англ. Cipher Feedback Mode), але дозволяє застосовувати коди виправлення помилок ще до шифрування. Режим OFB може бути використано для застосувань, у яких має бути виключено будь-яке поширення помилок.

**Межі помилок**: основна перевага режиму OFB полягає в тому, що якщо під час передавання відбулася помилка, то вона не поширюється на наступні зашифровані блоки. Тим самим зберігають можливість дешифрування наступних блоків. 
Одна або більше однобітових помилок у будь-якому символі шифротексту ci впливає на дешифрування тільки цього символу точно в тих самих бітових позиціях, у яких виявили помилки в ci. У такий спосіб забезпечено повне відновлення бітів відкритого тексту;

**Довжина блоків**: режим подібний до режиму CFB і дозволяє шифрувати блоки різної довжини

**Результати шифрування однакового відкритого тексту**: як у CBC і CFB-режимах шифрування, зміна IV (n-розрядного вектора ініціалізації IV (Initializing Vector)) приводить до різних результатів шифрування однакового відкритого тексту;

**Ключовий потік**: ключовий потік не залежить від відкритого тексту;

#### Недоліки

**Продуктивність**: для r (бітовий відкритий текст) < n (бітовий зворотний зв'язок) продуктивність зменшується в n/r разів (як і у CFB-режимі). Однак в усіх випадках, оскільки ключовий потік не залежить від відкритого й шифрованого тексту, його може бути обчислено заздалегідь за заданим ключем і IV;

**Несекретний вектор ініціалізації**: несекретний вектор ініціалізації має змінюватися, якщо в OFB-режимі повторно використовують ключ K. Інакше буде сформовано ідентичний ключовий потік, і шляхом додавання за модулем 2 (XOR) відповідних шифротекстів зловмисник може скористатися з того, що шифр буде з нескінченним ключем, де як ключ використовують відкритий текст.

**Уразливість до атак**: недолік OFB полягає в тому, що він більш уразливий до атак модифікування потоку повідомлень, ніж CFB.

**Пересинхронізація шифру**: OFB-режим відновлюється після помилок у бітах шифротексту, але не може самосинхронізуватися після втрати бітів шифротексту, які руйнують вирівнювання (синхронізацію) розшифрувального ключового потоку. У цих випадках необхідна пересинхронізація шифру;

**Залежність блоків**: кожний блок на виході залежить від усіх попередніх, отже неможливе паралельне виконання. Однак, через те, що відкритий текст і шифр використовуються лише в фінальному XOR, операції блокового шифру можна виконати наперед, що дозволить виконання фінального кроку паралельно щойно відкритий або шифротекст стане доступним.

